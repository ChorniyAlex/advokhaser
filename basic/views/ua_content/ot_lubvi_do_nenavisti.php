<?php

use yii\helpers\Html;

?>

<!-- контент от любви до ненависти -->
<div class="main-content">
    <article>
        <h1>Від любові до ненависті... один крок...</h1>
        <div><?= Html::img('@web/img/photo-ot-lubvi.jpg', ['class' => 'content-photo', 'alt' => 'photo-ot-lubvi']) ?>
            <p class="content-photo-text">Майнові відносини подружжя...</p>
        </div>
        <h2>Проблематика «фактичних» шлюбних відносин</h2>
        <p class="content-text">З прийняттям у 2002 році Сімейного кодексу України (далі – СК) були здійснені серйозні перетворення в сфері регулювання сімейних відносин, законодавчо закріплені основні поняття і здійснені спроби законодавчого врегулювання деяких сімейних правовідносин. Вперше СК закріпив поняття «шлюб». Відповідно до ст.21 СК шлюбом є сімейний союз жінки і чоловіка, зареєстрований в державному органі реєстрації актів цивільного стану. Проживання однією сім'єю жінки і чоловіка без оформлення шлюбу не є підставою для виникнення в них прав і обов'язків подружжя.</p>
        <p class="content-text">Отже, законодавець безапеляційно закріпив твердження, що тільки шлюб між чоловіком і жінкою, який зареєстрований в державному органі реєстрації актів цивільного стану, породжує шлюбні відносини.</p>
        <p class="content-text">Але, відповідно до ст.74 СК, якщо жінка і чоловік проживають однією сім'єю, але не перебувають у шлюбі між собою або в будь-якому іншому шлюбі, майно, набуте ними за час спільного проживання, належить їм на праві спільної сумісної власності, якщо інше не встановлено письмовим договором між ними. Відповідно до ст. 91 СК якщо жінка і чоловік, які не перебувають у шлюбі між собою, тривалий час проживали однією сім'єю, той з них, хто став непрацездатним під час спільного проживання, має право на утримання, передбачене ст.76 СК (утримання для подружжя, при розірванні між ними шлюбу, але саме для подружжя, яке набуло це право під час перебування в законному шлюбі).</p>
        <h3>Договірні відносини між подружжям</h3>
        <p class="content-text">Стаття 64 СК визначає право подружжя на укладення договорів між собою. Дружина і чоловік як фізичні особи мають право укладати будь-які договори, які не заборонені законом, зокрема купівлі-продажу, дарування, довічного утримання, спадковий договір. Предметом договору між подружжям може бути майно, яке належить на праві особистої власності кожному з них, а також майно, яке є їх спільною сумісною власністю. </p>
        <p class="content-text">Щодо договірних відносин слід також навести положення ст. 65 СК: «дружина і чоловік розпоряджаються майном, що є об'єктом права спільної сумісної власності подружжя, за взаємною згодою. При укладенні договорів одним із подружжя вважається, що він діє за згодою другого з подружжя. Дружина і чоловік має право на звернення до суду з позовом про визнання договору недійсним як такого, що укладений другим з подружжя без її (його) згоди, якщо цей договір виходить за межі дрібного побутового. Для укладення одним з подружжя договорів, які потребують нотаріального посвідчення і (або) державної реєстрації, а також договорів стосовно цінного майна, згода другого з подружжя повинна бути подана письмово. Згода на укладення договору, який потребує нотаріального посвідчення і (або) державної реєстрації, повинна бути нотаріально засвідчена. Договір, укладений одним з подружжя в інтересах сім'ї, створює обов'язки для другого з подружжя, якщо майно, одержане за договором, використано в інтересах сім'ї».</p>
        <p class="content-text">Таким чином, якщо ви укладаєте договір з будь-якою фізичною особою, поцікавтеся сімейним станом вашого візаві з метою уникнення загрози визнання недійсності угоди.</p>
        <h3>Шлюбний договір</h3>
        <p class="content-text">Для вітчизняної правової системи поняття «шлюбний договір» є відомим, але не вживається так широко як на Заході.</p>
        <p class="content-text">Кодекс про шлюб та сім'ю, який втратив чинність, містив тільки одну статтю, присвячену шлюбному контракту. Діючий СК надав цьому питанню більше уваги.</p>
        <p class="content-text">Слід зазначити, що відповідно до ст.93 СК шлюбним договором регулюються тільки майнові відносини між подружжям, визначаються їх майнові права і обов'язки, а також майнові права і обов'язки подружжя як батьків. Він не може регулювати особисті відносини подружжя, а також особисті відносини між ними та дітьми.</p>
        <p class="content-text">Законодавчо встановлено обмеження щодо договірного регулювання майнових відносин подружжя: положення шлюбного договору не повинні зменшувати обсягу прав дитини в порівнянні з чинним законодавством; ставити одного з подружжя в надзвичайно невигідне для нього матеріальне становище; за шлюбним договором не може передаватися у власність одному з подружжя нерухоме та інше майно, право на яке підлягає державній реєстрації.</p>
        <p class="content-text">Особливістю шлюбного договору за СК України є те, що майнові права і обов'язки подружжя можуть бути визначений інакше, ніж це передбачено загальними правилами сімейного законодавства. Так, відповідно до ст.ст. 97-99 СК в шлюбному договорі може бути визначене майно, яке дружина або чоловік передає в користування на спільні потреби сім'ї, а також правовий режим майна, подарованого подружжю у зв'язку з реєстрацією шлюбу; подружжя можуть домовитися про непоширення на майно, набуте ними за час шлюбу, положень ст.60 СК (про те, що майно набуте за час шлюбу вважається спільною сумісною власністю) і вважати його спільною частковою власністю або особистою приватною власністю кожного з них; можуть домовитися про можливий порядок поділу майна, у тому числі і в разі розірвання шлюбу; можуть передбачити використовування належного їм обом або одному з них майна для забезпечення потреб їх дітей, а також інших осіб; можуть включити до шлюбного договору будь-які інші умови щодо правового режиму майна, якщо вони не суперечать моральним засадам суспільства; можуть визначити в шлюбному договорі порядок користування житлом, яке є їх спільною власністю або належить одному з подружжя або їх родичам; можуть визначити в шлюбному договорі право на утримання одному з подружжя незалежно від непрацездатності і потреби в матеріальній допомозі.</p>
        <p class="content-text">Шлюбний договір може бути укладено особами, які подали заяву про реєстрацію шлюбу, а також подружжям. Якщо шлюб реєструється з неповнолітньою особою (з 14 до 18 років), то на укладення шлюбного договору необхідна згода батьків або опікуна, засвідчена нотаріально. Шлюбний договір підлягає нотаріальному посвідченню.
        </p>
        <p class="content-text">Згідно ст.102 СК на вимогу одного з подружжя шлюбний договір може бути розірваний за рішенням суду з підстав, які мають істотне значення, зокрема, у разі неможливості його виконання.</p>
        <p class="content-text">Згідно ст.103 СК шлюбний договір на вимогу одного з подружжя або іншої особи, права і інтереси якої цим договором порушені, може бути визнаний недійсним за рішенням суду з підстав, встановлених Цивільним кодексом України.</p>
        <p class="content-text">Для юридично правильного складання шлюбного договору, ми рекомендуємо Вам звернутися до спеціаліста, зокрема, адвоката, який більш детально та об'ємно зможе надати консультацію та допоможе у складанні тексту самого шлюбного договору.</p>
        <h3>Заповіт подружжя і спадковий договір</h3>
        <p class="content-text">Вперше Сімейний кодекс України 2002 р. і Цивільний кодекс України 2003 р. (далі ЦК) використовують поняття «заповіт подружжя».</p>
        <p class="content-text">До 2004 року заповітом вважалося одностороння угода, в якому висловлювалася воля однієї особи. Після вступу в силу нового ЦК України (з 01.01.2004 р.) думка законодавця змінилася, і тепер чоловік і жінка мають право разом скласти заповіт, проте тільки щодо майна, яке належить їм на праві спільної сумісної власності.</p>
        <p class="content-text">Відповідно до ст.67 СК чоловік і дружина мають право скласти заповіт на свою частину у праві спільної сумісної власності подружжя до її визначення і виділу в натурі.</p>
        <p class="content-text">Порядок складання подружжям заповіту регулюється ст.1243 ЦК України. Подружжя має право скласти спільний заповіт щодо майна, яке належить йому на праві спільної сумісної власності. У разі складення спільного заповіту частка у праві спільної сумісної власності після смерті одного з подружжя переходить до другого з подружжя, який його пережив. У разі смерті останнього право на спадкування мають особи, визначені подружжям у заповіті. За життя дружини та чоловіка кожен з них має право відмовитися від спільного заповіту. Така відмова підлягає нотаріальному посвідченню. У разі смерті одного з подружжя нотаріус накладає заборону відчуження майна, зазначеного у заповіті подружжя.</p>
        <p class="content-text">Подружжя за згодою може змінити заповіт. Якщо ж один з подружжя вмирає, заповіт зміні вже не підлягає. При цьому спадок не відкривається, а все майно, яке належало одному з подружжя (померлому), автоматично переходить до другого з подружжя, але не в порядку спадкування. Протягом свого життя той з подружжя, хто залишився живий, не має права відчужувати це майно. Після смерті другого з подружжя все майно по заповіту переходить до тієї особи, яка була вказана в заповіті.</p>
        <p class="content-text">Відповідно до ст.1302 ЦК за спадковим договором одна сторона (набувач) зобов'язується виконувати розпорядження другої сторони (відчужувача) і в разі його смерті набуває право власності на майно відчужувача.</p>
        <p class="content-text">Відповідно до ст.1303 ЦК відчужувачем в спадковому договорі може бути подружжя, один з подружжя або інша особа.</p>
        <p class="content-text">Фактично спадковий договір дуже схожий на договір довічного утримання, але з тією різницею, що за спадковим договором право власності на майно переходить з моменту смерті подружжя, а за договором довічного утримання – з моменту укладення договору.</p>
        <p class="content-text">Цікавим в спадковому договорі є те, що набувач майна може бути зобов'язаний по розпорядженню відчужувача вчинити дії або майнового, або немайнового характеру (ст.1305 ЦК).</p>
        <p class="content-text">Особливостями спадкового договору з участю подружжя (ст.1306 ЦК) є те, що предметом спадкового договору може бути майно, яке належить подружжю на праві спільної сумісної власності, а також майно, яке є особистою власністю будь-кого з подружжя. Спадковим договором може бути встановлено, що в разі смерті одного з подружжя спадщина переходить до другого, а в разі смерті другого з подружжя його майно переходить до набувача за договором.</p>
        <p class="content-text">Спадковий договір може бути розірвано судом на вимогу відчужувача у разі невиконання набувачем його розпоряджень і на вимогу набувача у разі коли останній не може виконати умови договору (ст.1308 ЦК).</p>
        <h3>Аліментні відносини подружжя і їх договірне регулювання</h3>
        <p class="content-text">СК передбачає два види договорів, які пов'язані з аліментними відносинами подружжя (ст.78 і ст.89).</p>
        <p class="content-text">Перший з них – договір подружжя про надання утримання одному з них. Подружжя має право укласти такий договір, де визначити умови, розмір і строки виплати аліментів. Договір укладається у письмовій формі і нотаріально посвідчується. У разі невиконання умов договору про надання утримання одним з подружжя, аліменти можуть стягуватися на підставі виконавчого напису нотаріуса.</p>
        <p class="content-text">Право на отримання аліментів має тільки непрацездатна особа, про що зазначається в самому договорі. Особи, які укладають договір, повинні надати нотаріусу документи, які підтверджують факт непрацездатності того з подружжя, на користь якого укладається договір. На нотаріуса покладається обов'язок стежити за тим, чи не порушуватимуться права одного з подружжя в результаті укладення такого договору, і відмовляти в посвідченні договору у разі явних порушень.</p>
        <p class="content-text">Другий вид договору – договір про припинення права на утримання взамін набуття права власності на житловий будинок, квартиру або інше нерухоме майно (або одержання одноразової грошової виплати). Подружжя, а також особи, шлюб між якими був розірваний, мають право укласти такий договір. Договір, за яким передається у власність нерухоме майно, повинен бути нотаріально посвідчений і підлягає державній реєстрації. Аліментні виплати можуть бути замінені одноразовою виплатою грошової суми. У такому разі необхідно внести засоби на депозитний рахунок нотаріальної контори до посвідчення договору, що і виступатиме підтвердженням даного факту.
        </p>
        <h3>Розповсюдження сімейних правовідносин на підприємницьку діяльність.</h3>
        <p class="content-text">Не секрет, що зараз велика кількість наших співгромадян здійснюють підприємницьку діяльність шляхом створення юридичних осіб або як фізичні особи-підприємці.</p>
        <p class="content-text">Фізична особа-підприємець, яка перебуває в шлюбі, відповідає за зобов'язаннями, пов'язаними з підприємницькою діяльністю, своїм особистим майном і часткою в праві спільної сумісної власності подружжя, яка належатиме йому при поділі цього майна. Крім того, діюча редакція ст. 65 СК вимагає отримання згоди другого з подружжя у всіх випадках укладення договорів, крім випадків, коли цей договір не виходить за межі дрібного побутового. Форма цієї згоди залежатиме від форми самого договору, який укладатиме фізична особа-підприємець.</p>
        <p class="content-text">В першу чергу, це торкається таких поширених на практиці підприємців договорів, як купівля-продаж, поставка, оренда, застава, іпотека, позика. Тому радимо при укладенні зазначених договорів, якщо вони не підлягають нотаріальному посвідченню, цікавитися сімейним станом фізичної особи і одержувати згоду другого з подружжя на укладення цього договору. Якщо договір засвідчується нотаріально, відповідальність за перевірку сімейного стану сторін покладена на нотаріуса.</p>
        <p class="content-text">Щоб за борги вашого «горе-бізнесмена» ви як дружина (чоловік) не відповідали половиною майна, радимо або відразу поділити майно і визначити частку майна, на яку може бути обернуто стягнення, або укласти шлюбний договір, в якому ви визначите, на яке майно розповсюджуватиметься режим спільної сумісної власності, на яке – ні, або все майно придбавати за договорами дарування.</p>
        <p class="content-text">Щодо з'ясування питань, пов'язаних з участю одного із подружжя у господарських товариствах (засновник товариства, учасник товариства і т.ін.), ми порадили б Вам звернутися до адвоката, оскільки вказані питання мають дуже багато нюансів, специфіку яких не можна відобразити в одній статті.</p>
    </article>
</div>