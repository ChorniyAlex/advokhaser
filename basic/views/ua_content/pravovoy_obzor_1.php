<?php

use yii\helpers\Html;
use yii\helpers\Url;

?>

<!-- контент правовой обзор семейных отношений ч.1 -->
<div class="main-content">
    <article>
        <h1>Правовий огляд шлюбно-сімейних відносин. Частина І</h1>
        <div><?= Html::img('@web/img/photo-razvod-1.jpg', ['class' => 'content-photo', 'alt' => 'photo-razvod-1']) ?>
            <p class="content-photo-text">Найбільш часто доводиться стикатися подружжю при...</p>
        </div>
        <h2>Розірвання шлюбу, аліменти</h2>
        <p class="content-text">Правовий аспект шлюбно-сімейних відносин є темою актуальною практично для кожної сім’ї, для кожної людини, будь то чоловік чи жінка. Нерідко, коли подружжя стоїть на порозі розлучення, в них виникає безліч питань, відповідь на які знайти самотужки досить складно. Дехто шукає відповідь в інтернеті (де часто знаходять застарілу чи незрозумілу для себе інформацію), дехто йде до книжного магазину за Сімейним кодексом (добре, коли хоч з коментарем до нього), але не завжди такі дії є ефективними та такими, що вирішать всі проблеми.
        </p>
        <p class="content-text">Тому ми вирішили вислвітлити найбільш актуальні правові питання з шлюбно-сімейних відносин, з якими найбільш часто доводиться стикатися подружжю при розлученні і не тільки.</p>
        <p class="content-text">При цьому, хочемо зауважити, що вчасне звернення до адвоката за консультацією чи для складання будь-якого процесуального документу (позовної заяви, судового наказу, клопотання і т. ін.), або для укладення договору про представництво Ваших інтересів у справі – буде самим зваженим і правильним рішенням, оскільки Ви довіряєте займатися справою професіоналу.</p>
        <h3>Розірвання шлюбу (розлучення)</h3>
        <p class="content-text">Розірвання шлюбу для подружжя, яке не має спільних дітей (або якщо діти вже є повнолітніми) можливе шляхом подання ними заяви до органу РАЦС (ст.106 СК України). В цьому випадку є важливою згода обох з подружжя. Якщо хоча б один з подружжя не погоджується на розірвання шлюбу, то питання розлучення вирішується лише судом (шляхом подачі позовної заяви про розірвання шлюбу). Слід зазначити, що шлюб розривається також органом РАЦС за заявою одного із подружжя, якщо другий із подружжя: 1) визнаний безвісно відсутнім; 2) визнаний недієздатним (ст.107 СК України). Також слід зазначити, що органом РАЦС шлюб розривається незалежно від наявності між подружжям майнового спору. У разі розірвання шлюбу органом РАЦС шлюб припиняється у день реєстрації розірвання шлюбу.</p>
        <p class="content-text">Якщо ж подружжя має неповнолітніх дітей, то розірвання шлюбу можливе лише за рішенням суду. В даному випадку слід зазначити те, що позов про розірвання шлюбу не може бути пред'явлений протягом вагітності дружини та протягом одного року після народження дитини (за деякими виключеннями) (ст.110 СК України). У разі розірвання шлюбу судом, шлюб припиняється у день набрання чинності рішенням суду про розірвання шлюбу.</p>
        <h3>Аліменти</h3>
        <p class="content-text">Законодавством України не визначено який саме розмір аліментів повинен стягуватися з платника аліментів на утримання дитини чи кількох дітей. Розмір аліментів встановлюється судом. Законодавець встановлює лише мінімальний гарантований розмір аліментів на одну дитину, який не може бути меншим, ніж 50 відсотків прожиткового мінімуму для дитини відповідного віку. Сімейний кодекс України (ч.1 ст.182) також передбачає обставини, які враховуються судом при визначенні аліментів: 1) стан здоров'я та матеріальне становище дитини; 2) стан здоров'я та матеріальне становище платника аліментів; 3) наявність у платника аліментів інших дітей, непрацездатних чоловіка, дружини, батьків, дочки, сина; 4) наявність у платника майна, а також інші обставини, що мають істотне значення. При цьому, на практиці суд зазвичай визначає стягнення аліментів на утримання однієї дитини в розмірі 1/4 частини, на утримання двох дітей – 1/3 частини, трьох і більше дітей – 1/2 частини від доходу платника аліментів. При цьому в ч. 5 ст.183 Сімейного кодексу України зазначається, що той із батьків або інших законних представників дитини, разом з яким проживає дитина, має право звернутися до суду із заявою про видачу судового наказу про стягнення аліментів у розмірі на одну дитину - однієї чверті, на двох дітей - однієї третини, на трьох і більше дітей - половини заробітку (доходу) платника аліментів, але не більше десяти прожиткових мінімумів на дитину відповідного віку на кожну дитину. Якщо ж стягувач аліментів бажає стягувати аліменти в іншому розмірі, аніж зазначено вище, то тоді він має право звернутися з позовною заявою, а не з заявою про видачу судового наказу.</p>
        <p class="content-text">Сімейним кодексом України передбачено стягнення аліментів і у твердій грошовій сумі. При цьому, у випадку стягнення аліментів у твердій грошовій сумі, мінімальний розмір аліментів на одну дитину також не може бути меншим, ніж 50 відсотків прожиткового мінімуму для дитини відповідного віку. При цьому, той із батьків або інших законних представників дитини, разом з яким проживає дитина, має право звернутися до суду із заявою про видачу судового наказу про стягнення аліментів у розмірі 50 відсотків прожиткового мінімуму для дитини відповідного віку, а в інших випадках із позовною заявою.</p>
        <p class="content-text">Усі нюанси щодо порядку складання та подання позовної заяви чи судового наказу Вам може роз'яснити адвокат.</p>
        <p class="content-text">Слід звернути увагу також на те, що статтями 84, 91 Сімейного кодексу України передбачено утримання вагітної дружини та утримання матері дитини (як дружини так і жінки, яка є матір’ю дитини, але не є дружиною), з якою проживає дитина, до досягнення дитиною 3-річного віку (якщо дитина має вади фізичного або психічного розвитку – до 6 років). Право на утримання дружина (мати дитини), з якою проживає дитина, має незалежно від того чи вона працює та незалежно від її матеріального становища, але за умови, що чоловік (батько дитини) має можливість надавати матеріальну допомогу. Слід зазначити, що та обставина, що батько дитини (будучи працездатною людиною) не працює, не є підставою вважати, що він неспроможний надавати матеріальну допомогу на утримання своєї вагітної дружини чи матері своєї дитини. Можна вважати його неспроможним надавати таку матеріальну допомогу, якщо, наприклад, він має на своєму утриманні інших дітей чи непрацездатних батьків, якщо він є інвалідом та отримує лише пенсію по інвалідності тощо. Аналогічні положення застосовуються й відносно батька дитини, якщо він доглядає за дитиною до досягнення дитиною 3-річного (6-річного) віку.</p>
        <p class="content-text">До всього, відповідно до ст.198 Сімейного кодексу України, батьки зобов'язані утримувати своїх повнолітніх (після досягнення дитиною 18-ти років) непрацездатних дочку, сина, які потребують матеріальної допомоги, якщо вони можуть таку матеріальну допомогу надавати. Тобто, якщо повнолітні дочка, син продовжують навчання і у зв'язку з цим потребують матеріальної допомоги, батьки зобов'язані утримувати їх до досягнення двадцяти трьох років за умови, що вони можуть надавати матеріальну допомогу.</p>
        <p class="content-text">При цьому, право на звернення до суду з позовом про стягнення аліментів має той з батьків, з ким проживає дочка, син, а також самі дочка, син, які продовжують навчання.</p>
        <p class="content-text">Багато питань виникає щодо того, який розмір аліментів повинен сплачувати платник аліментів, якщо він не працює, або ж працює без оформлення трудових відносин з роботодавцем (що фактично одне й те саме). В цьому випадку: якщо платник аліментів не працював на час виникнення заборгованості, але працює на час визначення її розміру, заборгованість визначається із заробітку (доходу), який він одержує; якщо платник аліментів не працював на час виникнення заборгованості і не працює на час визначення її розміру, вона обчислюється виходячи із середньої заробітної плати працівника відповідної кваліфікації або некваліфікованого працівника для даної місцевості (ст.195 СК України). Для кожної місцевості розмір середньої заробітної плати працівника у цій місцевості є різним і визначається на кожен період окремо органами статистики відповідного регіону.</p>
        <h3>Додаткові витрати на дитину</h3>
        <p class="content-text">Окрім аліментів, той з батьків, з ким проживає дитина, може в судовому порядку вимагати від іншого з батьків (незалежно від того сплачує він аліменти чи ні) стягнення додаткових витрат на дитину (ст.185 СК України). Додаткові витрати – це витрати, які викликані особливими обставинами (розвитком здібностей дитини, її хворобою, каліцтвом тощо). Розмір додаткових витрат, які підлягають стягненню, визначається судом. Витрати можуть стягуватися наперед (наприклад, якщо дитині потрібна операція і є медична довідка, яка це підтверджує з зазначенням необхідної для операції суми), а також після їх фактичного понесення (наприклад, коли у вас є медичні призначення певних ліків чи медичних процедур для лікування дитини та розрахункові документи, наприклад, касові чеки, які підтверджують оплату вартості цих ліків чи процедур).</p>
        <h3>Зміна розміру аліментів</h3>
        <p class="content-text">Сімейним кодексом України (ст.192) передбачено зміну розміру призначених аліментів. Розмір аліментів, визначений за рішенням суду або домовленістю між батьками, може бути згодом зменшено або збільшено за рішенням суду за позовом платника або одержувача аліментів у разі зміни матеріального або сімейного стану, погіршення або поліпшення здоров'я когось із них та в інших випадках.</p>
        <p class="content-text">Наприклад, якщо чоловік, який сплачує аліменти на дитину від першого шлюбу знову одружився і в нього народилася ще одна дитина, то він має право на звернення до суду з позовом до своєї першої дружини про зміну розміру аліментів, які він сплачує за рішенням суду на утримання дитини від першого шлюбу (а саме про їх зменшення).</p>
        <p class="content-text">Наприклад, якщо платник аліментів сплачував аліменти на утримання ним дитини в розмірі 1/6 частини від доходу, оскільки на момент розгляду первісного позову про стягнення аліментів в нього на утриманні перебувала ще одна дитина, а на теперішній час ця його дитина досягла повноліття, то стягувач аліментів маєте право на звернення до суду з позовом до платника аліментів про зміну розміру аліментів в сторону їх збільшення.</p>
        <h3>Відповідальність за прострочення сплати аліментів, оплати додаткових витрат на дитину</h3>
        <p class="content-text">Чинний Сімейний кодекс визначає, що у разі виникнення заборгованості з вини особи, яка зобов’язана сплачувати аліменти за рішенням суду або за домовленістю між батьками, одержувач аліментів має право на стягнення неустойки (пені) у розмірі одного відсотка суми несплачених аліментів за кожен день прострочення від дня початку прострочення сплати аліментів до дня їх повного погашення або до дня ухвалення судом рішення про стягнення пені, але не більше 100 відсотків заборгованості.</p>
        <p class="content-text">Тобто, одержувач аліментів має право звернутися до суду із належно оформленою позовною заявою про стягнення із боржника по аліментам вищевказаної неустойки (пені).</p>
        <p class="content-text">У разі прострочення оплати додаткових витрат на дитину з вини платника такий платник зобов’язаний на вимогу одержувача додаткових витрат сплатити суму заборгованості за додатковими витратами з урахуванням встановленого індексу інфляції за весь час прострочення, а також три проценти річних із простроченої суми. Для цього отримувачу аліментів теж необхідно звертатися до суду із відповідною позовною заявою.</p>
        <p class="content-text">Крім цього, санкції до боржника зі сплати аліментів можуть застосовуватися відповідно до Закону України "Про виконавче провадження". Так, за наявності заборгованості зі сплати аліментів, сукупний розмір якої перевищує суму відповідних платежів за чотири місяці, державний виконавець виносить вмотивовані постанови:</p>
        <ul class="spisok">
            <li>про встановлення тимчасового обмеження боржника у праві виїзду за межі України - до погашення заборгованості зі сплати аліментів у повному обсязі;</li>
            <li>про встановлення тимчасового обмеження боржника у праві керування транспортними засобами - до погашення заборгованості зі сплати аліментів у повному обсязі;</li>
            <li>про встановлення тимчасового обмеження боржника у праві користування вогнепальною мисливською, пневматичною та охолощеною зброєю, пристроями вітчизняного виробництва для відстрілу патронів, споряджених гумовими чи аналогічними за своїми властивостями метальними снарядами несмертельної дії, - до погашення заборгованості зі сплати аліментів у повному обсязі;</li>
            <li>про встановлення тимчасового обмеження боржника у праві полювання - до погашення заборгованості зі сплати аліментів у повному обсязі.</li>
        </ul>
        <p class="content-text">За наявності заборгованості зі сплати аліментів, сукупний розмір якої перевищує суму відповідних платежів за один рік, виконавець виносить постанову про накладення на боржника штрафу у розмірі 20 відсотків суми заборгованості зі сплати аліментів. За наявності заборгованості зі сплати аліментів, сукупний розмір якої перевищує суму відповідних платежів за два роки, виконавець виносить постанову про накладення на боржника штрафу у розмірі 30 відсотків суми заборгованості зі сплати аліментів. За наявності заборгованості зі сплати аліментів, сукупний розмір якої перевищує суму відповідних платежів за три роки, виконавець виносить постанову про накладення на боржника штрафу у розмірі 50 відсотків суми заборгованості зі сплати аліментів. Суми штрафів, стягуються з боржника і перераховуються стягувачу аліментів.</p>
        <p class="content-text"> <a href="<?= Url::toRoute(['ua_content/pravovoy_obzor_2']) ?>">Продовжити читання: частина II: Рішення спорів про участь у вихованні дитини...</a> </p>
    </article>
</div>